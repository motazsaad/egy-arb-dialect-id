<doc id="27543" title="انت عمرى" url="https://arz.wikipedia.org/wiki?curid=27543">
انت عمرى

رجعوني عنيك لأيامي اللى راحوا

علموني أندم على الماضي وجراحه

اللى شفته قبل ما تشوفك عنيه

عمر ضايع يحسبوه إزاي عليّ

انت عمري اللى ابتدي بنورك صباحه 
قد ايه من عمري قبلك راح وعدّى

يا حبيبي قد ايه من عمري راح

ولا شاف القلب قبلك فرحة واحدة

ولا ذاق فى الدنيا غير طعم الجراح

ابتديت دلوقت بس أحب عمري

ابتديت دلوقت اخاف لا العمر يجري
كل فرحه اشتاقها من قبلك خيالي

التقاها فى نور عنيك قلبي وفكري

يا حياة قلبي يا أغلى من حياتي

ليه ما قابلتش هواك يا حبيبي بدري

اللى شفته قبل ما تشوفك عنيه

عمر ضايع يحسبوه إزاي عليّ

انت عمري اللى ابتدي بنورك صباحه

الليالي الحلوه والشوق والمحبة
من زمان والقلب شايلهم عشانك

ذوق معايا الحب ذوق حبه بحبه

من حنان قلبي اللى طال شوقه لحنانك

هات عنيك تسرح فى دنيتهم عنيه
هات ايديك ترتاح للمستهم ايديه

يا حبيبي تعالى وكفاية اللى فاتنا

هو اللى فاتنا يا حبيب الروح شويه

اللى شفته قبل ما تشوفك عنيه

عمر ضايع يحسبوه إزاي عليّ

انت عمري اللى ابتدي بنورك صباحه

يا أغلى من ايامي

يا أحلى من أحلامي

خدني لحنانك خدني

من الوجود وابعدني

بعيد بعيد أنا وانت

بعيد بعيد وحدينا

ع الحب تصحى ايامنا
ع الشوق تنام ليالينا

صالحت بيك ايامي

سامحت بيك الزمن

نستني بيك آلامي

ونسيت معاك الشجن

رجعوني عنيك للايامي اللى راحوا

علموني أندم على الماضي وجراحه

اللى شفته قبل ما تشوفك عنيه

عمر ضايع يحسبوه إزاي عليّ
ليستة اغانى ام كلثوم


</doc>